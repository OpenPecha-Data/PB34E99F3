༄༅། །སེམས་ཀྱི་ངོ་སྤྲོད།

ཤྲཱིཿགུ་རུ་བྷྱཿཁྱེད་བསྒྲུབ་ལ་བརྩོན་པའི་རྣལ་འབྱོར་པས། །སེམས་ཀྱི་ངོ་སྤྲོད་དགོས་ཞེས་ཟེར། །དེ་ཡི་ལན་དུ་འདི་སྐད་དོ།
།སེམས་གཞི་མེད་རྩ་བྲལ་སྟོང་པ་ལ། །དེ་ཡི་ངོ་བོ་སུ་ཡིས་རྙེད། །དེ་བཙལ་བས་མ་རྙེད་པའི་རང་བབས་ལ།
།འདི་ཡིན་འདི་མིན་གྱི་སྤུ་རིས་མེད། །ཐེ་ཚོམ་དང་རྟོག་སྤྱོད་ཡིད་བྱེད་བྲལ། །གཏིང་ནས་ཐག་ཆོད་ཀྱི་གུ་ཡངས་དེ།
།གནས་ལུགས་ཀྱི་ཕྱོགས་མགོ་མཐོང་ངམ་སྙམ། །འཁོར་འདས་ཀྱི་སྣང་ཚུལ་འཆར་སྒོའི་ཚོགས།
།སྣང་ཙམ་འཛིན་མེད་དུ་བསྐྱང་པའི་ཚེ། །གཏད་མེད་བན་བུན་དུ་འཆར་བ་ནི། །རྗེས་ཐོབ་ཀྱི་རྣལ་འབྱོར་སྒྱུ་འདྲ་ཟེར།
།དེ་ཙམ་ཞིག་ཟུང་འཇུག་ཏུ་བསྒོམས་པ་ན། །འཆར་སྒོ་གཤིས་ཐོག་ཏུ་དག་པའི་ཚེ།
།བྱང་ཆུབ་ཀྱི་གོ་འཕང་འཐོབ་པར་འགྱུར། །ཤུབྷཾ།།